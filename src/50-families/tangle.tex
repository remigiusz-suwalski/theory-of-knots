\section{Supły} % (fold)
\label{sec:tangle}

Na przełomie lat sześćdziesiątych i~siedemdziesiątych Conway szukał sposobu na zbudowanie kompletnej tablicy węzłów.
Niezmienniki znane w~tym czasie nie były dostatecznie mocne, by sprostać temu wyzwaniu.
Conway wprowadził pojęcie supła i~chociaż wszystkich węzłów nie można z~nich uzyskać, teoria została pchnięta do przodu.
Supły stanowią budulec splotów takich jak na przykład precle z~definicji \ref{def:pretzel}.

Sekcja oparta jest na podręczniku Murasugiego \cite{murasugi96} i~pracach \cite{conway70}, \cite{kauffman97}, \cite{kauffman04}, a~także \cite{schubert56}.
Po raz pierwszy z~supłami zetknęliśmy się w~pracy \cite{janiak04}, także czerpiącej inspirację z~\cite{murasugi96}, choć podejrzewamy, że konwencje nazewnicze w tych pracach wzajemnie wykluczają się.

\begin{definition}[supeł]
    \label{def:tangle}
    \index{supeł}
    Zawarty w~kole fragment diagramu splotu o~dwóch łukach wyjściowych oraz dwóch wejściowych, nazywamy supłem.
\end{definition}

Istnieją dwa rodzaje supłów -- naprzemienne i~sąsiadujące.
\input{50-families/tangle_01}

Podobnie jak dla węzłów, pojawia się naturalne pytanie o~równoważność dwóch supłów.
Jest tak wtedy, gdy istnieje homeomorfizm* kuli na siebie, który przekształca jeden supeł na drugi, ale nie rusza sfery otaczającej.
Dla diagramów odpowiada to ruchom Reidemeistera, nie mamy jednak prawa opuszczać kuli zawierającej supeł.

Wszystkich supłów jest bardzo dużo, więc ograniczymy się do końca rozdziału do pewnej ich regularnej rodziny.
Oto cztery podstawowe supły:
\input{50-families/tangle_02}

\begin{definition}
    \label{def:rational_tangle}
    Supły powstające z~$(0)$ lub $(\infty)$ przez homeomorfizm kuli na siebie permutujący wejścia i~wyjścia nazywamy wymiernymi.
\end{definition}

Wystarczy się przy tym ograniczyć do ciągu obrotów półsfery dolnej (SW--SE) oraz lewej (SW--NW)
Z obrotami prawoskrętnymi wiążemy liczby dodatnie, natomiast z~lewoskrętnymi -- ujemne.
Otrzymujemy tak pewną krotkę $(a_1, \ldots, a_n)$.
Jeśli $n$ jest parzyste, zaczynamy od supła $(\infty)$, jeśli nie -- od $(0)$.
Ostatni obrót dotyczy półsfery dolnej.
Krotka nie jest jeszcze niezmiennikiem supłów (gdyż $(-2,3,3) \cong (3, -2, 3)$), ale nic straconego.
Potrzebować będziemy prostej definicji, uzasadniającej określenie ,,supły wymierne''.
% Conway pokazał, że dla dowolnego supła przy pomocy wielomianu Alexandera zdefiniować można  pewien ułamek.

\begin{proposition}
\label{prp:continued_fractions}
    Istnieje bijekcja między klasami supłów wymiernych oraz łańcuchowymi ułamkami, które je przedstawiają:
    \[
        \frac \alpha \beta = a_n + \frac{1}{a_{n-1} + 1 / (a_{n-2} +  \ldots + 1/a_1)} \in \Q \cup \{\infty\}.
    \]
\end{proposition}

\begin{proof}
    Praca \cite{conway70} Conwaya.
\end{proof}

\begin{proposition}
\label{prp:continued_fractions_2}
    Supły o~łańcuchowych ułamkach różnych od $0$ i~$\infty$ można kodować ciągami liczb całkowitych tego samego znaku.
\end{proposition}

Z każdym supłem $T$ związane jest jego odbicie $\overline T$, obraz wyjściowego przez symetrię względem prostej $y = -x$.
Mając dwa supły obok siebie, można dokonać ich sklejenia wzdłuż połówek kul, w~których leżą:
\input{50-families/tangle_03}

Oznaczmy tak otrzymany węzeł przez $T_1 + T_2$.
Niektórzy definiują dalsze działania, jak produkt: $T_1 \cdot T_2 = \overline T_1 + T_2$ czy rozgałęzienie, $\overline T_1 + \overline T_2$.
Rodzina supłów wymiernych jest zamknięta na branie produktów, ale nie sum.
Wprowadzamy więc następującą, ogólniejszą definicję.
Supeł będący skończoną sumą supłów wymiernych, ich luster, odbić lub odbić luster nazywamy algebraicznym.

Przez zszycie par łuków wejściowych (lub wyjściowych) zamieniamy supły w~węzły:
\input{50-families/tangle_04}

Oznaczenia $N(T)$ oraz $D(T)$ pochodzą od angielskich słów \emph{numerator}, \emph{denominator}.
Być może nie jest jasne, dlaczego terminy stosowane zazwyczaj do opisu ułamków stosujemy wobec diagramów splotów.
Nazewnictwo nie jest przypadkowe. %, wrócimy do tego tematu wkrótce.
\begin{proposition}
\label{prp:knot_fraction}
    Ułamek supła zadany wzorem
    \[
        F(A) = \frac{\conway_{N(A)}(z)}{\conway_{D(A)}(z)}
    \]
    spełnia zależność $F(A+B) = F(A) + F(B)$.
\end{proposition}

\begin{proof}
    Praca \cite{conway70} Conwaya.
\end{proof}

Istnieją supły $T_1$, $T_2$ takie, że węzły $N(T_i)$ są nietrywialne, ale $N(T_1 + T_2)$ to niewęzeł.
Co gorsza, dla każdego wymiernego supła $A$ istnieje taki supeł $B$, że $N(A+B)$ jest niewęzłem.

Praca \cite{conway70} zawiera jeszcze jeden ciekawy rezultat, uogólniony przez Lickorisha i~Milletta w~\cite{lickorish87}.
Przyjmijmy następujące skróty: niech $A_n = P_{N(A)}(x,y)$, $A_d = P_{D(A)}(x,y)$.

\begin{proposition}
    Dla dowolnych supłów $A, B$ mamy
    \[
    (1 - (x+y)^2)(A+B)_n = (A_nB_d + A_dB_n) - (x+y)(A_nB_n+  A_dB_d)
    \]
    oraz
    \[
        (A+B)_d = A_dB_d.
    \]
\end{proposition}

Uwaga, zastosowano tu nieco inną parametryzację wielomianu HOMFLY.
Na zakończenie wspomnimy o~mutacjach.

\begin{definition}[mutacja]
\label{def:mutant}
    Półobrót supła względem osi poziomej, pionowej albo też prostopadłej do płaszczyzny, w~jakiej leży diagram, nazywamy mutacją, zaś otrzymany tak splot -- mutantem.
    W razie potrzeby zmieniamy orientację supła na przeciwną.
\end{definition}

Mutacja węzła o~co najwyżej dziesięciu skrzyżowaniach nie zmienia jego klasy abstrakcji.
Najsłynniejszą parę mutantów stanowią węzeł Conwaya $11n_{34}$ oraz Kinoshity-Terasakiego $11n_{42}$.
Conway zauważył podczas klasyfikacji niealternujących węzłów, że tylko one posiadają trywialny wielomian Alexandera.
Mają też taki sam wielomian Jonesa,
\begin{equation}
    \jones(t) = t^{6} -2t^5 +2t^4 -2t^3 +t^2 +2t^{-1} -2t^{-2} +2t^{-3} -t^{-4}.
\end{equation}
Kinoshita, Terasaki zdefiniowali nieskończoną rodzinę węzłów o trywialnym wielomianie Alexandera, której pierwszym wyrazem jest węzeł $11n_{42}$ (w~\cite{kinoshita57}).
Dowód tego, że $11n_{34}$ oraz $11n_{42}$ są różne, jako pierwszy podał prawdopodobnie Riley w~1971 roku \cite{riley71}: wykorzystał on homomorfizmy z~grupy węzła w~$PSL(2, 7)$.
Genusy, odpowiednio: $3$ i~$2$, wyznaczył Gabai piętnaście lat później w~\cite{gabai86}, używał foliacji.

Niedawno Stojmenow podjął się systematycznie znalezienia mutantów wśród węzłów o~mniej niż dziewiętnastu skrzyżowaniach (praca \cite{stoimenow10} z~2010 roku).
Mutanty nie dają się łatwo odróżniać niezmiennikami.

\begin{proposition}
    Mutacja węzłów nie zmienia następujących niezmiennikow:
    kablowego wielomianu Jonesa, % menasco91
    2-kablowego wielomianu HOMFLY, % przytycki89
    kablowego wielomianu Kauffmana, % lipson87
    sygnatury Tristrama-Levine'a, % cooper99
    symplicjalnEj objętości Gromowa, % ruberman87
    instanton homologii Floera, % ruberman99
    niezmienników Wittena % rong94
    ani Cassona. % kirk89
\end{proposition}

\begin{proof}
    Prace \cite{menasco91}, \cite{przytycki89}, \cite{lipson87}, \cite{cooper99}, \cite{ruberman87}, \cite{ruberman99}, \cite{rong94} oraz \cite{kirk89}.
\end{proof}

Stojemow twierdzi w~\cite{stoimenow10}, że praca \cite{chmutov94} zawiera dowód takiego stwierdzenia: ,,niezmienniki Wasiljewa stopnia co najwyżej ósmego nie rozróżniają mutantów''; ja tego nie widzę.
Wynik poprawił Murakami sześć lat później do dziesiątego stopnia w dostępnej na swojej stronie internetowej pracy ,,Finite type invariants detecting the mutant knots''.
Potwierdził też, że pewien niezmiennik stopnia 11 używany przez Mortona i~Cromwella odróżnia węzeł Conwaya od węzła Kinoshity-Terasakiego.

Jeśli wyjściowy diagram był alternujący, to mutant też jest alternujący.
Istnieje podejrzenie, że mutacja nie zmienia liczby gordyjskiej.
Gordon i~Luecke w~2006 pokazali to dla klasy węzłów $1$-gordyjskich (\cite{gordon06}), dużo wcześniej wiedzieliśmy tylko, że jedynym mutantem niewęzła jest niewęzeł (Rolfsen w~\cite{rolfsen93}?).

\begin{proposition}
    Niech $m, n$ będą nieujemnymi liczbami całkowitymi.
    Wtedy istnieje węzeł $K$ o genusie plastrowym równym $m$, którego pewien mutant ma genus plastrowy równy $n$.
\end{proposition}

\begin{proof}
    Kim, Livingston w \cite{kim05}.
    Wcześniej Livingston pokazał istnienie mutantów o~różnym genusie plastrowym (\cite{livingston83}).
\end{proof}

\input{50-families/tangle-bridge}

% Koniec sekcji Supły
