\section{Wielomian BLM/Ho} % (fold)
\label{sec:blm_ho}
Na przełomie grudnia i~stycznia 1984 i~1985 roku, K. Nowiński sugerował uwzględnienie czwartego diagramu w~relacji kłębiastej, poza $L_+$, $L_-$, $L_0$.
Nie udało się uzyskać niezmiennika splotów.
Sukces odnieśli, dla niezorientowanych splotów, mniej więcej rok później Brandt, Lickorish, Millett oraz Ho (w pracy \cite{brandt86}).

Rozszerzeniem tego niezmiennika jest wielomian $F$ Kauffmana: $Q(x) = F(1, x)$.

\begin{definition}
	\label{def:blm_ho}
	\index{wielomian!BLM/Ho}
	Wielomian BLM/Ho to niezmiennik zdefiniowany relacją kłębiastą,
	\begin{equation}
		Q_{L_+}(x) + Q_{L_-}(x) = x (Q_{L_0}(x) + Q_{L_\infty}(x)),
	\end{equation}
	z warunkiem początkowym $Q_{\LittleUnknot} = 1$.
\end{definition}

Jest multiplikatywny.
Nie odróżnia luster ani mutantów (patrz definicja \ref{def:mutant}) i~potrafi liczyć składowe:
jeśli jest ich $c$, to najmniejszą potęgą $x$ występującą w~wielomianie $Q_L$ jest $x^{1-c}$.
Jego stopień nie przekracza indeksu skrzyżowaniowego.

\begin{proposition}[Brandt w~pracy \cite{brandt86}, 1986]
	Znane są jawne wartości wielomianu BLM/Ho w~czterech punktach:
	\label{prop:blmho_value}
	\begin{align}
		Q(-2) & = (-1)^{c-1} \\
		Q(-1) & = 3^d \\
		Q(1) & = 1 \\
		Q(2) & = (\det L)^2,
	\end{align}
	gdzie $c$ oznacza ilość składowych spójności, zaś $d$ jest wymiarem homologii modulo $3$ dwukrotnie rozgałęzionego nakrycia $L$.
\end{proposition}

\begin{proposition}[Kanenobu i~Sumi w~pracy \cite{kanenobu93}, 1993]
	\label{prop:blmho_twobridge}
	Jeśli $L$ jest węzłem dwumostowym, to
	\begin{equation}
		z Q_L(z) = 2 V_L(t) V_L (1-2z^{-1}+t^{-1}),
	\end{equation}
	gdzie $z = -t - t^{-1}$.
\end{proposition}

% Koniec sekcji Wielomian BLM/Ho
