\section{Wielomian BLM/Ho} % (fold)

Na przełomie grudnia i~stycznia 1984 i~1985 roku, K. Nowiński sugerował uwzględnienie czwartego diagramu w~relacji kłębiastej, poza $L_+$, $L_-$, $L_0$.
Nie udało się uzyskać niezmiennika splotów.
Sukces odnieśli, dla niezorientowanych splotów, mniej więcej rok później Brandt, Lickorish, Millett oraz Ho (w pracy \cite{brandt86}).

\begin{definition}[wielomian BLM/Ho]
    \label{def:blm_ho}
    \index{wielomian!BLM/Ho}
    \index{relacja kłębiasta}
    Niezmiennik zdefiniowany relacją kłębiastą
    \begin{equation}
        Q_{L_+}(x) + Q_{L_-}(x) = x (Q_{L_0}(x) + Q_{L_\infty}(x)),
    \end{equation}
    z warunkiem początkowym $Q_{\LittleUnknot} = 1$ nazywamy wielomianem BLM/Ho.
\end{definition}

Jest multiplikatywny.
Nie odróżnia luster ani mutantów (patrz definicja \ref{def:mutant}) i~potrafi liczyć ogniwa:
jeśli jest ich $c$, to najmniejszą potęgą $x$ występującą w~wielomianie $Q_L$ jest $x^{1-c}$.
Jego stopień nie przekracza indeksu skrzyżowaniowego.

W tej samej pracy (\cite{brandt86}) podano jawne wzory na wartości wielomianu BLM/Ho w~czterech punktach:

\begin{proposition}
    Niech $L$ będzie splotem.
    Wtedy $Q_L(1) = 1$.
\end{proposition}

\begin{proposition}
    Niech $L$ będzie splotem.
    Wtedy $Q_L(2) = (\det L)^2$.
\end{proposition}

\begin{proposition}
    Niech $L$ będzie splotem o $c$ ogniwach.
    Wtedy $Q_L(-2) = (-1)^{c-1}$.
\end{proposition}

\begin{proposition}
    Niech $L$ będzie splotem z $d$-wymiarową homologią modulo $3$ dla jego dwukrotnego nakrycia.
    Wtedy $Q_L(-1) = 3^d$.
\end{proposition}

Kanenobu w~pracy \cite{kanenobu89} podał prosty test potrafiący czasem wykrywać, które węzły nie są dwumostowe.
Jak pisze Stojmenow w~\cite{stoimenow00}: \emph{,,The converse of this criterion turns out not to be true; (...) these examples have been suggested by empirical calculations (...), which nevertheless reveal \ref{eqn:kanenobu_rationality_test} to be a surprisingly powerful test''}.
Jakość testu można ocenić patrząc na węzły o małej liczbie skrzyżowań.
Po pierwsze, wykrywa wszystkie niewymierne węzły pierwsze co najmniej do 10 skrzyżowań oraz rozstrzyga o wymierności dowolnego pierwszego, alternującego węzła co najmniej do 16 skrzyżowań.
Zawodzi natomiast dla następujących węzłów pierwszych do 15 skrzyżowań: $12_{1879}$, $12_{2037}$, $13_{7750}$, $13_{7960}$, $14_{33787}$, $14_{43535}$, $14_{44370}$, $14_{46672}$, $14_{46862}$, $15_{157719}$, $15_{168643}$, $15_{233158}$, $15_{247180}$.

\begin{proposition}

    Jeśli $L$ jest węzłem dwumostowym, to
    \begin{equation}
        \label{eqn:kanenobu_rationality_test}
        z Q_L(z) = 2 \jones_L(t) \jones_L (1-2z^{-1}+t^{-1}),
    \end{equation}
    gdzie $z = -t - t^{-1}$.
\end{proposition}

Jednocześnie:

\begin{conjecture}
    Równość \ref{eqn:kanenobu_rationality_test} nie zachodzi dla żadnego węzła złożonego.
\end{conjecture}

Według pracy \cite{stoimenow00}, hipoteza jest prawdziwa w klasie węzłów alternujących.
Stojmenow sugeruje jeszcze następujący problem.

\begin{conjecture}
    Niech $K_1, K_2$ będą dwoma węzłami o tym samym wielomianie $F$ Kauffmana.
    Czy możliwe jest, by jeden z nich był węzłem wymiernym, zaś drugi niewymiernym?
\end{conjecture}

Wiadomo, że zarówno wśród węzłów wymiernych, jak i niewymiernych, istnieją węzły nierozróżnialne od siebie przy pomocy wielomianu $F$ Kauffmana.
Opisujemy go w kolejnej sekcji.

% Koniec sekcji Wielomian BLM/Ho
