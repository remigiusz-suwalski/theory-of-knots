\section{Niezmienniki Wasiljewa} % (fold)
\label{sec:vassiliev}
Niezmienniki Wasiljewa (znane także jako niezmienniki skończonego typu) umożliwiają radykalnie nowe podejście do węzłów.
Około 1989 roku odkryli je niezależnie Wiktor Wasiljew, w~oparciu o~teorię osobliwości, oraz Michaił Goussarow, metodami kombinatorycznymi.
My przedstawimy to drugie podejście.
Niezmienniki Wasiljewa najlepiej zrozumieć, jeśli osłabimy trochę definicję węzła i będziemy rozważać także krzywe z~samoprzecięciami.

\begin{definition}[węzeł singularny]
    \index{węzeł!singularny}
    Niech $f \colon S^1 \to \R^3$ będzie kawałkami liniową funkcją, która jest różnowartościowa poza skończenie wieloma punktami.
    Załóżmy dodatkowo, że
    \begin{itemize}
        \item włókna funkcji $f$ (przeciwobrazy punktów) są co najwyżej dwuelementowe
        \item jeżeli dwa różne punkty mają ten sam obraz, to $K = f(S^1)$ przecina się tam pod kątem prostym.
    \end{itemize}
    Obraz funkcji $f$ nazywamy węzłem singularnym.
\end{definition}

Gdy używamy słowa węzeł, nigdy nie mamy na myśli węzła singularnego.
Punkt, gdzie węzeł singularny tnie samego siebie, nazywamy wierzchołkiem i~oznaczamy pogrubioną kropką na diagramie.
Podamy teraz definicję równoważności dla węzłów singularnych przez analogię do zwykłych węzłów (definicja \ref{equivalent_knots_2}).

\begin{definition}[płaski dysk]
    Niech $A$ będzie wierzchołkiem węzła singularnego $K$, $B_A$ jego małym domkniętym otoczeniem, zaś $P_A$ płaszczyzną, która zawiera $B_A \cap K$, mały fragment węzła wokół wierzchołka.
    Dysk $P_A \cap B_A$ nazywamy płaskim dyskiem wokół wierzchołka $A$.
\end{definition}

\begin{definition}
    Dwa singularne węzły $K, L$ są równoważne, co zapisujemy jako $K \approx L$, jeśli istnieje zachowujący orientację homeomorfizm $\varphi$ przestrzeni $\R^3$ w~siebie, który przenosi jeden węzeł na drugi: $\varphi(K) = L$ oraz indukuje bijekcję między rodzinami płaskich dysków $K$ i~$L$.
\end{definition}

Ten drugi warunek gwarantuje nam, że skrzyżowania wokół podwójnych punktów nie ulegną zniszczeniu.
Istnieje podobne kryterium dla diagramów, odpowiednik twierdzenia Reidemeistera (\ref{thm:reidemeister}).

\begin{proposition}
    Dwa singularne diagramy są równoważne dokładnie wtedy, kiedy można między nimi przejść przy użyciu ciągu ruchów Reidemeistera (poza małymi otoczeniami wierzchołków) oraz operacji $\Omega$:
    \[
    \begin{tikzpicture}[baseline=-0.65ex, scale=0.1]
    \begin{knot}[clip width=5, end tolerance=1pt, flip crossing/.list={1,2,3,4}]
        \strand[semithick] (-15, 5) to (0, 5) to (5, 0) to (0, -5) to (-15, -5);
        \strand[semithick] (-2, -2) to (-10, -10);
        \strand[semithick] (-2, 2) to (-10, 10);
        \strand[semithick] (2, -2) to (10, -10);
        \strand[semithick] (2, 2) to (10, 10);
        \draw[semithick] (2, 2) to (-2, -2);
        \draw[semithick] (2, -2) to (-2, 2);
        \draw[black,fill=black] (0,0) circle (.5);
    \end{knot}
    \end{tikzpicture}
    \quad\cong_\Omega\quad
    \begin{tikzpicture}[baseline=-0.65ex, scale=0.1]
    \begin{knot}[clip width=5, end tolerance=1pt, flip crossing/.list={1,2,3,4}]
        \strand[semithick] (-15, 5) to (-10, 5) to (-5, 0) to (-10, -5) to (-15, -5);
        \strand[semithick] (-2, -2) to (-10, -10);
        \strand[semithick] (-2, 2) to (-10, 10);
        \strand[semithick] (2, -2) to (10, -10);
        \strand[semithick] (2, 2) to (10, 10);
        \draw[semithick] (2, 2) to (-2, -2);
        \draw[semithick] (2, -2) to (-2, 2);
        \draw[black,fill=black] (0,0) circle (.5);
    \end{knot}
    \end{tikzpicture}
    \quad\cong_\Omega\quad
    \begin{tikzpicture}[baseline=-0.65ex, scale=0.1]
    \begin{knot}[clip width=5, end tolerance=1pt]
        \strand[semithick] (-15, 5) to (0, 5) to (5, 0) to (0, -5) to (-15, -5);
        \strand[semithick] (-2, -2) to (-10, -10);
        \strand[semithick] (-2, 2) to (-10, 10);
        \strand[semithick] (2, -2) to (10, -10);
        \strand[semithick] (2, 2) to (10, 10);
        \draw[semithick] (2, 2) to (-2, -2);
        \draw[semithick] (2, -2) to (-2, 2);
        \draw[black,fill=black] (0,0) circle (.5);
    \end{knot}
    \end{tikzpicture}
    \]
\end{proposition}

Uwaga: Dye w \cite{dye16} definiuje zupełnie inne ruchy!

Załóżmy teraz, że mamy jakiś niezmiennik węzłów $v$ o~wymiernych wartościach i~chcemy przedłużyć go do niezmiennika $\hat v$ węzłów singularnych.
Najprościej zrobić to rekurencyjnie.
Niech $\hat v$ będzie już określony dla węzłów singularnych o co najwyżej $n - 1$ wierzchołkach i~wybierzmy dowolny węzeł o~$n$ wierzchołkach.
Okazuje się, że jeżeli położymy
\begin{equation}
    \hat v(K) = \hat v(K_+) - \hat v(K_-),
\end{equation}
to dostaniemy dobrze określoną funkcję: jeśli $L \approx K$ jest innym węzłem singularnym, to $\hat v(L) = \hat v(K)$.
Nazywamy ją niezmiennikiem Wasiljewa indukowanym przez niezmiennik węzłów $v_0$.

\begin{definition}[rząd niezmiennika]
    Niech $v$ będzie niezmiennikiem Wasiljewa.
    Mówimy, że $v$ jest rzędu co najwyżej $n$, jeśli dla dowolnego singularnego węzła $K$ o $n + 1$ wierzchołkach zachodzi $v(K) = 0$.
    Jeśli dodatkowo $v$ nie jest rzędu co najwyżej $n - 1$, to mówimy, że jest rzędu dokładnie $n$.
\end{definition}

Udowodnimy kilka najprostszych własności niezmienników Wasiljewa.

% Niezmiennik Wasiljewa węzła z~pętelką to zero.

\begin{proposition}
    Każdy niezmiennik Wasiljewa rzędu zero jest funkcją stałą.
\end{proposition}

\begin{proof}
    Niech $v$ będzie niezmiennikiem rzędu zero i~znika na każdym singularnym węźle o~jednym wierzchołku.
    Relacja kłębiasta mówi wtedy, że $v(\LittleLeftCrossing) = v(\LittleRightCrossing)$, to znaczy odwrócenie dowolnego skrzyżowania nie zmienia wartości niezmiennika.
    Z lematu \ref{lem:gordian_number} wiemy jednak, że każdy węzeł można zmienić w niewęzeł odwracając niektóre skrzyżowania.
    Wynika stąd, że $v(K) = v(\LittleUnknot)$, co należało udowodnić.
\end{proof}

\begin{proposition}
    Nie istnieje niezmiennik Wasiljewa rzędu jeden.
\end{proposition}

Stojmenow w \cite{stoimenow_01} pokazał, że niezmienniki Wasiljewa każdego rzędu można wyznaczyć w~skończonym czasie.
Dokładniej:

\begin{proposition}
    Każdy niezmiennik Wasiljewa rzędu co najwyżej $k$ jest jednoznacznie określony przez swoje wartości na alternujących węzłach o co najwyżej $2k^2 + k$ skrzyżowaniach.
\end{proposition}

Czas na garść przykładów.

\begin{example}
    Niech $K$ będzie węzłem, zaś $\nabla_K(t) = \sum_k a_{2k} z^{2k}$ jego wielomianem Conwaya.
    Współczynnik $a_{2k}$ indukuje niezmiennik Wasiljewa rzędu dokładnie $2k$.
\end{example}

\begin{example}
    Niech $K$ będzie węzłem, zaś $V_K(t)$ jego wielomianem Jonesa.
    Podstawmy za $t$ w wielomianie $V_K(t)$ formalny szereg potęgowy $e^x = 1 + x + \frac12 x^2 + \ldots$ i rozwińmy go w szereg Taylora:
    \begin{equation}
        V_K(e^x) = \sum_{k = 0}^\infty b_k x^k.
    \end{equation}
    Współczynnik $b_{k}$ indukuje niezmiennik Wasiljewa rzędu co najwyżej $k$.
\end{example}

\begin{example}
    Niech $K$ będzie węzłem, zaś $f(t)$ rozwinięciem Taylora wokół $t = 1$ dla wielomianu Jonesa:
    \begin{equation}
        f(t) = \sum_{k = 0}^\infty c_k (t-1)^k.
    \end{equation}
    Współczynnik $c_{k}$ indukuje niezmiennik Wasiljewa rzędu co najwyżej $k$.
\end{example}

Pójdźmy w ślad za Murasugim i zdefiniujmy nieskończoną rodzinę węzłów wirtualnych $K[p, q]$, gdzie $p$ jest liczbą wierzchołków, zaś $|q|$ liczbą klasycznych skrzyżowań.
Jeśli $q < 0$, wszystkie skrzyżowania odwracamy:
\[
\begin{tikzpicture}[baseline=-0.65ex, scale=0.1]
\begin{knot}[clip width=5, end tolerance=1pt, flip crossing/.list={2}]
    % left part
    \draw[semithick] (5, 0) [in=-60, out=-120] to (-5, 0) [in=60, out=120] to (-15, 0) [in=-60, out=-120] to (-25, 0) [in=60, out=120] to (-35, 0) [in=180, out=-120] to (-35, -10);
    \draw[semithick] (5, 0) [in=60, out=120] to (-5, 0) [in=-60, out=-120] to (-15, 0) [in=60, out=120] to (-25, 0) [in=-60, out=-120] to (-35, 0) [in=-180, out=120] to (-35, 10);
    % right part
    \strand[semithick] (5, 0) [in=120, out=60] to (15, 0) [in=-120, out=-60] to (25, 0) [in=120, out=60] to (35, 0) [in=0, out=-60] to (35, -10);
    \strand[semithick] (5, 0) [in=-120, out=-60] to (15, 0) [in=120, out=60] to (25, 0) [in=-120, out=-60] to (35, 0) [in=0, out=60] to (35, 10);
    % external lines
    \draw[semithick] (-35, 10) to (35, 10);
    \draw[semithick] (-35, -10) to (35, -10);
    \draw[black,fill=black] (5,0) circle (0.5);
    \draw[black,fill=black] (-5,0) circle (0.5);
    \draw[black,fill=black] (-15,0) circle (0.5);
    \draw[black,fill=black] (-25,0) circle (0.5);
    \draw[black,fill=black] (-35,0) circle (0.5);
\end{knot}
\end{tikzpicture}\]

\begin{proposition}
    Następujące funkcje nie są niezmiennikami Wasiljewa: indeks skrzyżowaniowy $\operatorname{cr}$, liczba gordyjska $\operatorname{u}$, indeks mostowy $\operatorname{br}$, indeks warkoczowy $\operatorname{b}$, genus $g$, sygnatura $\sigma$.
\end{proposition}

\begin{proof}
    Każdy z tych niezmienników nie znika na singularnym węźle $K[n+1, n]$.
\end{proof}

Niezmienniki Wasiljewa nie są zupełne.
Ohyama dla każdego węzła $K$ i~liczby naturalnej $n$ wskazał jawnie nieskończoną rodzinę węzłów, których niezmienniki rzędu co najwyżej $n$ nie odróżniają od $K$ (\cite{ohyama95}).

W 1993 roku Maxim Koncewicz pokazał, że dla każdego węzła można policzyć pewną całkę (teraz nazywaną całką Koncewicza), która jest uniwersalnym niezmiennikiem Wasiljewa.
Oznacza to, że z jej wartości można odtworzyć wszystkie inne niezmienniki skończonego typu.
Bar-Natan w 1995 roku znalazł wartość tej całki dla niewęzła:
\begin{equation}
    I (\LittleUnknot) = \exp \left(\sum_{n=0}^\infty b_{2n} w_{2n}\right),
\end{equation}
gdzie $b_{2n}$ to zmodyfikowane liczby Bernoulliego o funkcji tworzącej
\begin{equation}
    \sum_{n=0}^\infty b_{2n} x^{2n} = \frac 12 \log \frac {e^{x/2} - e^{-x/2}}{x/2}, 
\end{equation}
zaś $w_{2n}$ to ,,koła'': diagramy okręgu z doczepionymi $2n$ promieniami.
Liniową kombinację należy rozumieć jako element algebry chińskich znaków, opisanej w następnej wersji tej książki.
Następnie Marché w~2003 roku znalazł wartości całki dla węzłów torusowych (\cite{marche04}).
Wygląda na to, że nikt nie odważył się dokonać tego dla innych węzłów (stan na 2019).

\begin{conjecture}
    Uniwersalny niezmiennik Wasiljewa jest zupełny.
\end{conjecture}