\subsection{Nawias Kauffmana} % (fold)
\label{sub:kauffman_bracket}
Zaczniemy od zdefiniowania nawiasu Kauffmana.
Przypomnijmy, wielomian Laurenta zmiennej $X$ to formalny symbol $f=a_r X^r + \ldots + a_s X^s$,
gdzie $r, s, a_r, \ldots, a_s$ są całkowite i~$r \le s$.

Poszukujemy niezmiennika dla splotów o~kilku prostych własnościach.
Przede wszystkim żądamy,
by niewęzłowi przypisany był wielomian $1$: $\bracket{\LittleUnknot} = 1$.
Po drugie chcemy wyznaczać nawiasy znając je dla prostszych splotów,
co zapiszemy symbolicznie $\bracket{\LittleRightCrossing} = A \bracket{\LittleRightSmoothing} + B \bracket{\LittleLeftSmoothing}$.
Zależy nam wreszcie na tym, by móc dodać do splotu trywialną składową:
$\langle L \cup \LittleUnknot \rangle = C \langle L \rangle$.

Prosty rachunek pokazuje wpływ drugiego ruchu Reidemeistera na nawias:
\begin{equation}
    \bracket{\reidemeisterIIaa}
    = (A^2 + ABC + B^2) \bracket{\LittleLeftSmoothing} + BA \bracket{\LittleRightSmoothing}
    \stackrel{?}{=} \bracket{\LittleRightSmoothing}.
\end{equation}

Aby zachodziła ostatnia równość wystarczy (chociaż wcale nie trzeba) przyjąć
$B = A^{-1}$, co wymusza na nas $C = -A^2 - A^{-2}$.
W ten sposób odkryliśmy następującą definicję.

\begin{definition}[nawias Kauffmana]
    \index{nawias!Kauffmana}
    Wielomian Laurenta $\bracket{D}$ dla diagramu splotu $D$ zmiennej $A$,
    który jest niezmienniczy ze względu na gładkie deformacje diagramu,
    a~przy tym spełnia trzy poniższe aksjomaty, to nawias Kauffmana.
    \begin{align}
        \bracket{\LittleUnknot} & = 1 \\
        \bracket{D \sqcup \LittleUnknot} & = (-A^{-2} - A^2) \bracket{D} \\
        \bracket{\LittleRightCrossing} & = A \bracket{\LittleRightSmoothing} + A^{-1} \bracket{\LittleLeftSmoothing}
    \end{align}
\end{definition}

Tutaj $\LittleUnknot$ oznacza standardowy diagram dla niewęzła,
zaś trzy symbole $\LittleRightCrossing$, $\LittleRightSmoothing$ oraz $\LittleLeftSmoothing$ odnoszą się do diagramów,
które są identyczne wszędzie poza małym obszarem (tak jak w~relacji kłębiastej).

Diagramy $\LittleRightSmoothing$ oraz $\LittleLeftSmoothing$ nazywa się odpowiednio
dodatnim (prawym) i~ujemnym (lewym) wygładzeniem $\LittleRightCrossing$.

\begin{lemma}
    Nawias Kauffmana każdego diagramu wyznacza się w~skończenie wielu krokach.
\end{lemma}

\begin{proof}
    Jeżeli diagram $D$ ma $n$ skrzyżowań, to nieustanne stosowanie aksjomatu trzeciego pozwala na zapisanie $\bracket{D}$ jako sumy $2^n$ składników,
    z~których każdy jest po prostu zamkniętą krzywą i~ma trywialny nawias ($\bracket{\LittleUnknot} = 1$).
    Nawias sumy wyznacza się korzystając z~drugiego aksjomatu.
\end{proof}

Przedstawimy teraz wpływ ruchów Reidemeistera na nawias Kauffmana.

\begin{lemma}
    Drugi i~trzeci ruch Reidemeistera nie ma wpływu na klamrę Kauffmana,
    pierwszy ruch zmienia ją zgodnie z~regułą:
    \begin{equation}
        \bracket{\reidemeisterIa} = -A^{-3} \bracket{\,\reidemeisterIb\,}.
    \end{equation}
\end{lemma}

\begin{proof}
Pierwszy ruch Reidemeistera:
\[
    \bracket{\reidemeisterIa} \stackrel{K3}{=} A \bracket{
    \begin{tikzpicture}[baseline=-0.65ex,scale=0.07]
    \useasboundingbox (-4, -5) rectangle (3, 5);
    \begin{knot}[clip width=5, end tolerance=1pt]
        \strand[semithick]
            (-3, 5) [in=left, out=down] to (-1,1) [in=left, out=right]
                                        to (1,3)
                                        to [in=up, out=right] (3,0);
        \strand[semithick]
            (-3, -5) [in=left, out=up] to (-1,-1) [in=left, out=right]
                                       to (1, -3)
                                       to [in=down, out=right] (3,0);
    \end{knot}
    \end{tikzpicture}}
    + A^{-1} \bracket{\,
    \begin{tikzpicture}[baseline=-0.65ex,scale=0.07]
    \begin{knot}[clip width=5]
        \strand[semithick] (0,-5) [in=down, out=up] to (1, -2) to (1, 2) to (0, 5);
        \strand[semithick] (4,0) circle (1.5);
    \end{knot}
    \end{tikzpicture}}
    \stackrel{K2}{=} A \bracket{\,\reidemeisterIb\,} + A^{-1}(-A^{-2}-A^2) \bracket{\,\reidemeisterIb\,}
    = -A^{-3}\bracket{\,\reidemeisterIb\,}
\]

Pierwsza równość wynika z~$K3$, druga z~$K2$, trzecia jest oczywista.
Dla drugiego ruchu:
\begin{align*}
    \bracket{\reidemeisterIIa} &\stackrel{K3}{=} A
    \bracket{\reidemeisterIab}
    + A^{-1} \bracket{\begin{tikzpicture}[baseline=-0.65ex,scale=0.07]
    \useasboundingbox (-5, -6) rectangle (5, 6);
    \begin{knot}[clip width=5, end tolerance=1pt]
        \strand[semithick] (4,-5) .. controls (4,-2) and (-4,-2) .. (-4,0);
        \strand[semithick] (4,5) to (4,0);
        \strand[semithick] (-4,-5) .. controls (-4,-2) and (4,-2) .. (4,0);
        \strand[semithick] (-4,5) to (-4,0);
    \end{knot}
    \end{tikzpicture}}
    \stackrel{K1}{=} -A^{-2} \bracket{\LittleLeftSmoothing} + A^{-1}
    \bracket{\begin{tikzpicture}[baseline=-0.65ex,scale=0.07]
    \useasboundingbox (-5, -6) rectangle (5, 6);
    \begin{knot}[clip width=5, end tolerance=1pt]
        \strand[semithick] (4,-5) .. controls (4,-2) and (-4,-2) .. (-4,0);
        \strand[semithick] (4,5) to (4,0);
        \strand[semithick] (-4,-5) .. controls (-4,-2) and (4,-2) .. (4,0);
        \strand[semithick] (-4,5) to (-4,0);
    \end{knot}
    \end{tikzpicture}}
    \\ & \stackrel{K3}{=} -A^{-2} \bracket{\LittleLeftSmoothing}
    + A^{-1}A \bracket{\LittleRightSmoothing} + A^{-1}A^{-1} \bracket{\LittleLeftSmoothing}
    = \bracket{\LittleRightSmoothing}
\end{align*}

Dla trzeciego ruchu:
\begin{align*}
\bracket{\,\reidemeisterIIIa\,} &\stackrel{K3}{=} A
\bracket{\,\begin{tikzpicture}[baseline=-0.65ex,yscale=0.07, xscale=0.1]
    \useasboundingbox (-5, -6) rectangle (5, 6);
    \begin{knot}[clip width=5, flip crossing/.list={1,2,3}, end tolerance=1pt]
        \strand[semithick] (-5, 5) [in=-135, out=-45] to (5,5);
        \strand[semithick] (-5, -5) [in=135, out=45] to (5,-5);
        \strand[semithick] (-5, 0) .. controls (-2, 0) and (-2,5) .. (0,5) .. controls (2, 5) and (2, 0) .. (5, 0);
    \end{knot}
    \end{tikzpicture}\,}
+A^{-1} \bracket{\RightCrossSmoothing} \\
%\stackrel{R2}{=} A \bracket{\,\LeftCrossSmoothing\,} +A^{-1} \bracket{\RightCrossSmoothing} \\
& \stackrel{R2}{=} A \bracket{\,\LeftCrossSmoothing\,} +A^{-1} \bracket{\RightCrossSmoothing}
\stackrel{K3}{=} \bracket{\,\reidemeisterIIIb\,}
\end{align*}
korzystaliśmy tu z~własności drugiego ruchu.
\end{proof}

Zaniechamy ratowania niezmienniczości nawiasu Kauffmana na ruchy Reidemeistera, zamiast tego przejdziemy do kolejnego składnika w~przepisie na wielomian Jonesa.
Prostym wnioskiem z~lematu jest niezmienniczość rozpiętości (różnicy pomiędzy najwyższym oraz najniższym wykładnikiem) nawiasu.

Gregor Schaumann w~notatkach \cite{schaumann16} wprowadza rachunek schematyczny,
który pozwala spojrzeć na nawias Kauffmana z~nowej perspektywy.
Definiuje kwantowe niezmienniki oraz plątaniny (równoważne wtedy,
kiedy związane są przez ciąg tożsamości wężowych, ruchów Turaewa oraz Reidemeistera).
Wspomniane są też dokonania Wasiljewa.

\subsection{Wielomian Jonesa} % (fold)
\label{sub:jones}
\begin{definition}
    \index{wielomian!Jonesa}
    Niech $L$ będzie zorientowanym splotem.
    Wielomian Laurenta $V(L) \in \Z[t^{\pm 1/2}]$ określony przez
    \begin{equation}
        V(L)=\left[(-A)^{-3w(D)} \bracket{D}\right]_{t^{1/2}=A^{-2}},
    \end{equation}
    gdzie $D$ to dowolny diagram dla $L$, nazywamy wielomianem Jonesa.
\end{definition}

Połączenie \emph{writhe} z~nawiasem nazywamy ,,trikiem Kauffmana''.

\begin{proposition}
    Wielomian Jonesa jest niezmiennikiem zorientowanych splotów.
\end{proposition}

\begin{proof}
    %Skorzystamy z~tego, że indeks zaczepienia jest niezmiennikiem.
    Wystarczy pokazać niezmienniczość $(-A)^{-3w(D)}\langle D\rangle$ na ruchy Reidemeistera.
    Ale
    \begin{equation}
        (-A)^{-3 w\left(\MalyreidemeisterIa\right)} \bracket{\MalyreidemeisterIa} =
        (-A)^{-3 w\left(\ \MalyreidemeisterIb\ \right)+3} (-A)^{-3}\bracket{\ \MalyreidemeisterIb\ } =
        (-A)^{-3 w\left(\ \MalyreidemeisterIb\ \right)}    \bracket{\,\MalyreidemeisterIb\,}. \qedhere
    \end{equation}
\end{proof}

Zazwyczaj, ale nie zawsze, wielomian Jonesa lepiej radzi sobie z odróżnianiem od siebie splotów.
Zaczniemy od wyznaczenia bezpośrednio z definicji, jakie są wielomiany Jonesa niesplotów.
Dla porównania, wielomian Alexandera wszystkich splotów rozszczepialnych jest taki sam (stwierdzenie \ref{prp:alexander_unlinks}).

\begin{proposition}
\label{prp:jones_trivial_link}
    Wielomianem Jonesa splotu trywialnego o $n$ ogniwach jest
    \begin{equation}
        V(K_n) = \left(-\sqrt{t} - \frac{1}{\sqrt {t}}\right)^{n-1}.
    \end{equation}
\end{proposition}

Co więcej, wielomian Jonesa odróżnia od siebie dowolne dwa węzły pierwsze o~co najwyżej 9 skrzyżowaniach.
Dalej występują już kolizje, oto pełna ich lista do 10 skrzyżowań: $8_{16}$ oraz $10_{156}$, $10_{25}$ oraz $10_{56}$, $10_{40}$ oraz $10_{103}$, $10_{41}$ oraz $10_{94}$, $10_{43}$ oraz $10_{91}$, $10_{59}$ oraz $10_{106}$, $10_{71}$ oraz $10_{104}$, $10_{73}$ oraz $10_{83}$, $10_{81}$ oraz $10_{109}$.

Jones zapytał w~2000 roku, czy jego wielomian wykrywa niewęzły.
Pozostaje to otwartym problemem do dziś.

\begin{conjecture} \label{jones_conjecture}
    Niech $K$ będzie węzłem.
    Jeśli $V_K(t) \equiv 1$, to $K$ jest niewęzłem.
\end{conjecture}

Istnieją sploty o~trywialnym wielomianie Jonesa, jest ich nawet nieskończenie wiele, jak Eliahou, Kauffman i~Thistlethwaite pokazali w~pracy \cite{eliahou03}.
Argumentem przemawiającym za prawdziwością hipotezy jest twierdzenie udowodnione przez Jørgena Andersena.
Pokazał on, że rodzina okablowanych wielomianów Jonesa wykrywa niewęzeł.
Tutaj $n$-okablowanie węzła $K$ to $n$-komponentowy splot $K^n$, który powstaje z~$K$ po zamianie pojedynczej ,,żyły'' na $n$ równoległych żył.
Hipotezę zweryfikowano dla węzłów o~małej liczbie skrzyżowań metodami komputerowymi.
W latach dziewięćdziesiątych Hoste, Thistlethwaite, Weeks zrobili to dla węzłów spełniających $u \le 16$.
Wynik poprawiano: Dasbach, Hougardy w~1997 do $u = 17$; Yamada w~2000 do $u = 18$; wreszcie Tuzun, Sikora w~2016 do $u \le 22$.

Niech $V$ będzie wielomianem Jonesa splotu $K$ o~$n$ składowych spójności.
Jego wartości w~niektórych pierwiastkach jedności są związane z~innymi niezmiennikami węzłów.
I tak przyjmując oznaczenie $\omega_k = \exp(2\pi i/k)$ mamy

\begin{proposition} \label{jones_sharp_p_hard}
    $V(\omega_3) = 1$.
\end{proposition}

\begin{proposition}
    $V(1) = (-2)^{n-1}$.
\end{proposition}

\begin{proof}
    Proste wnioski z~relacji kłębiastej.
    Explicite wskazał je Jones w \cite{jones85} (jako theorem 14, 15).
\end{proof}

\begin{proposition}
    Liczba trzy-kolorowań splotu wynosi $3|V(\omega_6)|^2$.
\end{proposition}

\begin{proof}
    Dowód zawiera praca ,,3-coloring and other elementary invariants of knots'' (Przytycki, 1998).
\end{proof}

\begin{proposition}
    Jeśli $K$ jest właściwym splotem (indeks zaczepienia każdej składowej o~resztę splotu jest parzysty), to $V(i) = (-\sqrt 2)^{n-1}(-1)^{\operatorname{Arf} K}$.
    W przeciwnym razie $V(i) = 0$.
\end{proposition}

\begin{proof}
    Równość 4. pokazał Murakami w~1986 roku (\cite{murakami86}).
\end{proof}

\begin{proposition}
    Niech $G$ będzie pierwszą grupą homologii podwójnego nakrycia $S^3$ rozgałęzionego nad składowymi.
    Jeśli $G$ jest torsyjna, to $V(-1) = |G|$.
    W przeciwnym razie $V(-1) = 0$.
\end{proposition}

\begin{proof}
    ????
\end{proof}

Nie jest znana topologiczna interpretacja wielomianu Jonesa (którą posiada wielomian Alexandera) ani charakteryzacja poza warunkami koniecznymi z~pięciu faktów powyżej.

\begin{corollary}
    Niech $K$ będzie węzłem.
    Wtedy
    \begin{align}
        V(1) & = 1 \\
        V(-1) & = \pm \det K \\
        V(i) & = \begin{cases}
            1 & \text{dla } \Delta(-1) \equiv \pm 1 \mod 8 \\
            -1 & \text{w przeciwnym razie.}
        \end{cases}
    \end{align}
\end{corollary}

Poza powyżej opisanymi przypadkami, wartości wielomianu Jonesa nie można znaleźć w~czasie wielomianowym od ilości skrzyżowań na diagramie (jest to problem $\#P$-trudny).

Czemu wielomian Jonesa jest wielomianem?
Odpowiedniki wielomianu Jonesa dla węzłów w~3-rozmaitościach innych niż sfera $S^3$ nie są wielomianami, ale funkcjami z~pierwiastków jedności w~zbiór elementów całkowitch\footnote{algebraic integers} (jak podaje J. Roberts).

Dotychczas wyznaczyliśmy wielomian Jonesa jedynie dla trywialnych splotów.
Spowodowane jest to tym, że chociaż nawias Kauffmana jest przydatny przy dowodzeniu różnych własności,
to zupełnie nie nadaje się do obliczeń.
Dużo lepszym narzędziem jest następujące twierdzenie.

\begin{theorem}[relacja kłębiasta]
    \label{tracheotomia}
    \index{relacja kłębiasta}
    Wielomian Jonesa spełnia równość $V(\LittleUnknot) = 1$ oraz relację
    \begin{equation}
        t^{-1} V(L_+) - tV(L_-) + (t^{-1/2} - t^{1/2}) V(L_0) = 0,
    \end{equation}
\end{theorem}

Słowo ,,skein'' (kłąb) wprowadził Conway około roku 1970, kontynuując tradycję używania słów, które kojarzą się ze sznurkami.

\begin{proof}
Wyraźmy wielomian Jonesa przez nawias Kauffmana i~spin.
Chcemy pokazać, że
\begin{equation}
    A^{4}(-A)^{-3w(L_+)}\bracket{\LittleRightCrossing}
    -A^{-4}(-A)^{-3w(L_-)}\bracket{\LittleLeftCrossing}
    +(A^2-A^{-2})(-A)^{-3w(L_0)}\bracket{\LittleRightSmoothing} = 0.
\end{equation}

Ale $w(L_\pm)=w(L_0)\pm 1$, zatem to jest równoważne z
\[
    -A\bracket{\LittleRightCrossing} +A^{-1}\bracket{\LittleLeftCrossing} +(A^2-A^{-2})\bracket{\LittleRightSmoothing} =0.
\]
Z definicji nawiasu Kauffmana wnioskujemy, że
$\bracket{\LittleRightCrossing} = A\bracket{\LittleRightSmoothing}+A^{-1}\bracket{\LittleLeftSmoothing}$ i
$\bracket{\LittleLeftCrossing} = A\bracket{\LittleLeftSmoothing}+A^{-1}\bracket{\LittleRightSmoothing}$.
Pierwsze równanie przemnóżmy przez $A$, drugie przez $A^{-1}$, a~następnie dodajmy je do siebie.
Wtedy otrzymamy $A\bracket{\LittleRightCrossing}-A^{-1}\bracket{\LittleLeftCrossing} =
A^2\bracket{\LittleRightSmoothing} - A^{-2}\bracket{\LittleRightSmoothing}$.
\end{proof}

% Koniec sekcji Relacja kłębiasta
% Koniec podsekcji Wielomian Jonesa
% Koniec podsekcji Nawias Kauffmana