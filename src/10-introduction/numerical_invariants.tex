\section{Niezmienniki liczbowe}
Jak wspomnieliśmy na początku rozdziału, sprawdzenie,
czy dwa diagramy przedstawiają sploty równoważne,
jest uciążliwym i~czasochłonnym zadaniem.
Aby je uprościć, podamy opis kilku prostych niezmienników o~naturalnych wartościach.
Zachodzą implikacje:
sploty równoważne $\Rightarrow$ ta sama wartość niezmiennika
oraz różne wartości niezmiennika $\Rightarrow$ różne sploty.

Tutaj przedstawiamy jedynie te niezmieniki, które nie wymagają mocnej znajomości reszty książki.
Są one miarą złożoności splotów zgodnie z następującym przepisem: niech $f$ będzie pewną funkcją określoną dla dowolnego diagramu splotu.
Wtedy odwzorowanie
\begin{equation}
    f(L) = \min \{f(D) : D \text{ jest diagramem splotu } L\}
\end{equation}
stanowi niezmiennik splotów.
Dowód jest trywialny i pozostawiamy go jako ćwiczenie dla Czytelnika.
Im większa wartość funkcji $f$, tym bardziej skomplikowany splot.

Później poznamy inne niezmienniki, oprócz opisanych powyżej miarą złożoności jest też liczba warkoczowa (definicja \ref{def:braid_number}), ale nie wyznacznik (definicja \ref{def:determinant}) i sygnatura (definicja \ref{def:signature}).
Przekonamy się też, że istnieją użyteczne niezmienniki, które są wielomianami albo innymi obiektami algebraicznymi.

\input{10-introduction/numerical_invariants_crossing}

\input{10-introduction/numerical_invariants_unknotting}

\input{10-introduction/numerical_invariants_bridge}

\input{10-introduction/numerical_invariants_linking}

\input{10-introduction/numerical_invariants_writhe}

\input{10-introduction/numerical_invariants_stick}

\input{10-introduction/numerical_invariants_ropelength}

% Koniec sekcji Niezmienniki liczbowe
