\subsection{Liczba mostowa} % (fold)

\index{liczba!mostowa}
Z angielskiego \emph{bridge number}.
Wprowadzona w~1954 przez Schuberta.
\begin{definition}
    Liczba mostowa $\operatorname{br}(K)$ to minimalna liczba mostów:
    długich łuków, które biegną przez nadskrzyżowania.
\end{definition}

Można pokazać, że $n$-mostowe węzły rozkładają się na sumę dwóch trywialnych $n$-supłów.

\begin{proposition}
    \label{bridge_additive}
    Niech $K_1, K_2$ będą węzłami.
    Wtedy $\operatorname{br} (K_1) + \operatorname{br}(K_2) = \operatorname{br}(K_1 \# K_2) + 1$.
\end{proposition}

\begin{proof}[Nieedowód]
    Schubert pokazał to blisko pół wieku temu w~\cite{schubert54}.
    Nowszy dowód pochodzi od Schultens, w~artykule \cite{schultens03} skorzystała z~foliacji na brzegu węzła towarzyszącego sateltarnemu.
    Dokładniejszy opis powyższych prac wykraczałby poza zakres tego opracowania, zostanie więc pominięty.
\end{proof}

Tylko jeden węzeł jest jednomostowy, to niewęzeł.
Kolejne w~hierarchii skomplikowania, czyli dwumostowe, to domknięcia wymiernych supłów.
Węzły trójmostowe pozostają nie do końca zbadane, Japończycy pokazali w~\cite{fukuhama99}, że trzymostowe węzły genusu jeden są preclami.
Praca \cite{hilden12} zawiera klasyfikację wszystkich węzłów trzymostowych przy użyciu tak zwanej reprezentacji motylkowej, podobną do wyniku Schuberta opisanego w~sekcji \ref{sub:twobridge}.

Murasugi wspomina w rozdziale 4.3 podręcznika \cite{murasugi96} następującą hipotezę, nie podaje jednak wcale, skąd się wzięła:

\begin{conjecture}
    Jeśli $K$ jest węzłem, to $\crossing K \ge 3 \bridge K - 3$, przy czym równość zachodzi dokładnie dla niewęzła, trójlistnika i~sumy spójnej trójlistników.
\end{conjecture}

Należy więc uzupełnić brakujące informacje.
Murasugi w pracy \cite{murasugi88} przypuszcza, że dla splotów o $\mu$ ogniwach zachodzi nierównosć $\crossing L + \mu - 1 \ge 3 \bridge L - 3$, przedstawia jednocześnie dowód jej szczególnego przypadku, dla alternujących splotów algebraicznych.
Hipoteza Murasugiego stanowi uogólnienie dużo starszego problemu pochodzącego od Foxa \cite{fox50}, który zapytał, czy nierówność jest prawdziwa dla węzłów, gdy $\mu = 1$.

Nie istnieje związek między liczbą mostową oraz gordyjską.
Po pierwsze, węzły torusowe $T_{2,n}$ są dwumostowe, a~ich liczba gordyjska nieograniczona.
Po drugie, podwojenie węzła (poza specjalnymi przypadkami, jak pokazał Schubert) zwiększa liczbę mostową dwukrotnie; liczba gordyjska takiego podwojenia wynosi $1$.

Podobnie nie ma zależności między liczbą mostową oraz genusem.

% Koniec podsekcji Liczba mostowa
