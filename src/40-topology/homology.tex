\section{Homologie} % (fold)
\label{sec:homology}
Z powodu naszego ograniczonego rozumienia topologii algebraicznej oraz teorii kategorii
wyłożony poniżej materiał jest tak naprawdę tylko przytoczeniem podstawowych definicji i~faktów.
Prezentowane podejście do homologii Chowanowa pochodzi od Oleg Viro (praca \cite{viro04}.

Kompleks łańcuchowy to ciąg grup abelowych $C_n$ indeksowanych liczbami całkowitymi
wraz z~różniczkami, morfizmami $\partial_n \colon C_n \to C_{n-1}$ takimi,
że złożenie $\partial_{n-1} \circ \partial_n = 0$ jest trywialne.
Iloraz $\ker \partial_n / \operatorname{im} \partial_{n+1}$ nazywamy $n$-tą grupą homologii, $H_n$.

Innym narzędziem wykrywającym niewęzły jest homologia Chowanowa (opisana później),
jak pokazał Kronheimer z~Mrówką \cite{kronheimer11}.
Bar-Natan, topolog izraelski, napisał program liczący te homologie szybko \cite{barnatan07},
zapewne w~czasie $O(\exp(c \sqrt n))$, dla diagramu o~$n$ skrzyżowaniach.
Nie możemy liczyć na istotne przyspieszenie:
znalezienie przybliżenia wielomianu Jonesa jest problemem \#P-trudnym (\cite{kuperberg15}, \cite{vertigan05}),
a przy znanych homologiach -- wręcz trywialnym.
Patrz też \ref{jones_sharp_p_hard}.

% Przykładem takiego obiektu jest kompleks symplicjalny
% Kompleks symplicjalny: para $K = (V, P)$, gdzie $P \subseteq \mathfrak P(V)$ jest
% taką rodziną skończonych podzbiorów zamkniętą na branie podzbiorów, że $v \in V \implies \{v\} \in P$.
% $V$ zbiór wierzchołków, $P$ sympleksów.

\begin{definition}
    Niech $D$ będzie diagram splotu.
    Niezredukowanym nawiasem Kauffmana nazywamy wielomian
    \[
        [D] = (-A^2 - A^{-2}) \langle D \rangle = \sum_s A^{\sigma(s)} (-A^2 - A^{-2})^{|D_s|}.
    \]
\end{definition}

\begin{definition}
    Rozszerzonym stanem Kauffmana nazywamy parę uporządkowaną $S = (s, r)$,
    gdzie $s$ to stan Kauffmana,
    zaś $r$ to odwzorowanie $D_s \to \{\pm 1\}$ ze zbioru składowych diagramu.
\end{definition}

\begin{definition}
    Zbiór rozszerzonych stanów Kauffmana $\mathcal S(D)$:
    rozbija się na podzbiory indeksowane przez pary liczb całkowitych:
    $\mathcal S_{i, j} = \{S : \sigma(s) = i, \sigma(s) + 2 \tau(s) = j\}$.
\end{definition}

Tutaj lokalnie $\sigma(s) = |s|$, oraz $\tau(s) = |r^{-1}[1]| - |r^{-1}[-1]|$.

%%% Zauważmy, że $|D_s| \equiv r(s) \mod 2$. DLACZEGO?

\begin{definition}
    \index{homologia!Chowanowa}
    Niech $C_{i, j}$ będzie wolną grupą abelową generowaną przez zbiór $\mathcal S_{i, j}$.
    Ponumerujmy skrzyżowania diagramu $D$ liczbami $1, 2, \ldots, n$.
    Homologie Chowanowa splotu o~diagramie $D$ to homologie kompleksu
    \[
        C(D) = \bigoplus_{i, j \in \Z} C_{i, j}(D),
    \]
    z różniczkami $\partial_{i, j} \colon C_{i,j} \to C_{i-2, j}$ danymi wzorem
    \[
        \partial_{i, j}(S) = \sum_{S'} (-1)^{t(S, S')}  S'.
    \]
    Sumowanie odbywa się po tych $S' \in \mathcal S_{i-2, j}$,
    które różnią się od $S$ na dokładnie jednym skrzyżowaniu $v$:
    $S(v) = 1$, $S'(v) = -1$ oraz $\tau(S') = 1 + \tau (S)$.

    Liczba $t(S, S')$ to liczba skrzyżowań $D$ mniejszych od $v$, dla których $S$ przyjmuje wartość $-1$.
\end{definition}

Chowanow w~pracy \cite{khovanov00} przypisał każdemu rozszerzonemu stanowi Kauffmana
element w~bialgebrze $A^{\otimes |D_s|}$, gdzie $A = \Z[X]/(X^2)$.
Różniczka wyraża się w~terminach mnożenia i~komnożenia,
gdy okręgi dodatnie (z $r^{-1}[1]$) zamienimy na $X$, zaś pozostałe na $1$.

% Patrz ,,system Frobeniusa''.

% Koniec sekcji Homologie
