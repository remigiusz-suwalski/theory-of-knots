\section{Grupa splotu}
\label{sec:group_wirtinger}

Ponieważ dopełnienie dowolnego splotu, zarówno w przestrzeni $\R^3$ jak i $S^3$, jest łukowo spójne, jego grupa podstawowa nie zależy od wyboru punktu bazowego.
Dzięki temu poniższa definicja ma sens:

\begin{definition}
    \label{def:knot_group}
    \index{grupa!splotu}
    Niech $L$ będzie splotem.
    Grupę podstawową jego dopełnienia, $\pi_1(\R^3 \setminus L)$, nazywamy grupą splotu i oznaczamy $\pi(L)$.
\end{definition}

Kiedy mówimy o~grupie węzła, zazwyczaj mamy na myśli obiekt opisany powyżej, a nie grupę kolorującą z~definicji \ref{colgrp_def}.
Nie należy ich mylić, grupa węzła ma bowiem dużo większe znaczenie.

Podamy najpierw kilka przykładów węzłów oraz ich grup.

\begin{example}
    Niewęzeł: $\Z$.
\end{example}

Z twierdzenia o pętli, czyli uogólnienia lematu Dehna wynika, że niewęzeł jest jedynym węzłem, którego grupą podstawową jest $\Z$.
% https://math.stackexchange.com/questions/3468034/knot-group-is-mathbbz-iff-k-is-the-unknot

\begin{example}
    \label{exm:trefoil_group}
    Trójlistnik: $\langle x, y \mid x^2 = y^3\rangle$.
\end{example}

\begin{proof}
    Wynika to z równości
    % https://en.wikipedia.org/wiki/Tietze_transformations
    \begin{align}
        \pi_1(S^3 \setminus 3_1) & = \langle x, y, z \mid xz = yx, zy = xz, yx = zy \rangle \\
                                 & = \langle x, y \mid xyx = yxy \rangle \\
                                 & = \langle x, y, a, b \mid xyx = yxy, a = yx, b = xyx \rangle \\
                                 & = \langle x, a, b \mid xa = a^2x^{-1}, b = xa \rangle \\
                                 & = \langle a, b \mid b = a^2(ba^{-1})^{-1} \rangle \\
                                 & = \langle a, b \mid a^3 = b^2 \rangle,
    \end{align}
    prawdziwych na mocy transformacji Tietzego.
\end{proof}

Trójlistnik jest węzłem $(3, 2)$-torusowym, więc powyższy przykład stanowi szczególny przypadek grupy węzła torusowego:

\begin{example}
    Węzeł $(p,q)$-torusowy: $\langle x, y \mid x^p = y^q \rangle$.
\end{example}

\begin{proof}
    Wniosek z twierdzenia Seiferta-van Kampena, patrz \cite[s. 77]{kawauchi96}.
\end{proof}

\begin{example}
    Węzeł ósemkowy: $\langle x, y \mid yxy^{{-1}}xy=xyx^{{-1}}yx \rangle$.
\end{example}

\begin{example}
    Splot Hopfa: $\Z \oplus \Z$.
\end{example}

Jak wspomina Kawauchi, z klasyfikacji abelowych grup podstawowych 3-rozmaitości wynika, że $\Z$ oraz $\Z \oplus \Z$ są jedynymi przemiennymi grupami splotów i podaje w formie ćwiczenia informację, że splot Hopfa oraz niewęzeł to jedyne sploty o przemiennej grupie \cite[s. 83]{kawauchi96}.

\begin{proposition}
    \label{prop:knot_group_invariant}
    Jeżeli sploty $L_1, L_2$ są równoważne, to grupy $\pi(L_1), \pi(L_2)$ są izomorficzne.
    Innymi słowy, grupa jest niezmiennikiem splotów.
\end{proposition}

\begin{proof}
    Gdy dwa sploty są równoważne, istnieje izotopijny z~identycznością homeomorfizm $\R^3 \to \R^3$, który posyła pierwszy splot na drugi.
    Obcięty do dopełnień splotów indukuje izomorfizm grup podstawowych.
\end{proof}

Na przykładzie grupy $\langle x,y,z \mid xyx=yxy,xzx=zxz\rangle$, która odpowiada zarówno sumie prostej różno-, jak i~jednoskrętnych trójlistników, widać że implikacja odwrotna nie zachodzi: mają one różne sygnatury (patrz uwaga za wnioskiem \ref{crl:acheiral_signature}).
Prawdziwe jest nawet ogólniejsze stwierdzenie:

\begin{proposition}
    \label{prop:knot_group_sum}
    Niech $K_1, K_2$ będą zorientowanymi węzłami.
    Wtedy węzłom $K_1 \shrap K_2$, $K_1 \shrap mr K_2$ odpowiadają izomorficzne grupy.
\end{proposition}

\begin{proof}
    Wniosek z twierdzeń o podgrupie południkowo-równoleżnikowej \cite[s. 75]{kawauchi96}.
\end{proof}

Twierdzenie odwrotne do faktu \ref{prop:knot_group_invariant} jest prawdziwe w klasie węzłów pierwszych:

\begin{proposition}
    Niech $K_1, K_2$ będą węzłami pierwszymi.
    Jeżeli ich grupy są izomorficzne, to same węzły są równoważne.
\end{proposition}

,,\emph{The group of a prime knot does not, however, necessarily determine the topological type of the exterior. Dehn hips on certain “essential” solid tori in the exteriors of torus knots and of cable knots produce Haken manifolds that are homotopically equivalent but not homeomorphic to the original exteriors and that, in fact, cannot be imbedded in $S^3$}'' (Whitten, \cite{whitten87}).

\begin{proof}
    % to jest kopia \cite[s. 76]{kawauchi96}
    Whitten pokazał w \cite{whitten87}, że węzły o izomorficznych grupach mają homeomorficzne dopełnienia.
    Wkrótce po tym Gordon, Luecke udowodnili w \cite{gordon89}, że nietrywialna chirurgia Dehna na nietrywialnym węźle nigdy nie daje sfery $S^3$, a stąd wynika, że każdy homeomorfizm dopełnień węzłów można przedłużyć do homeomorfizmu $S^3$ w siebie posyłającego jeden węzeł na drugi jako zbiory.
\end{proof}

Kawauchi proponuje jako proste ćwiczenie \cite[s. 73]{kawauchi96} pokazanie, że grupa sumy niespójnej splotów $L_1, L_2$ jest izomorficzna z wolnym produktem $\pi(L_1) * \pi(L_2)$, a następnie przytacza twierdzenie:

\begin{proposition}
    \label{prop:knot_group_split}
    Niech $L \subseteq S^3$ będzie splotem.
    Następujące warunki są równoważne:
    \begin{enumerate}
        \item splot $L$ nie jest rozszczepialny,
        \item splot $L$ jest niewęzłem lub jego dopełnienie jest rozmaitością Hakena o~nieściśliwym brzegu,
        \item grupa podstawowa splotu $L$ jest nierozkładalna względem produktu wolnego.
    \end{enumerate}
\end{proposition}

\begin{proof}
    Z twierdzenia o pętli (niech $M$ będzie spójną 3-rozmaitością o niepustym brzegu, zaś $F$ powierzchnią na $\partial M$; jeżeli homomorfizm $\pi_1(F) \to \pi_1(M)$ indukowany przez inkluzję nie jest różnowartościowy, to istnieje dysk ściskający dla $F$ w $M$) i sferze (niech $M$ będzie spójną zorientowaną 3-rozmaitością, jeżeli $\pi_2(M)$ jest nietrywialna, to istnieje sfera właściwa w $M$) wynika, że $1 \implies 2$.
    Implikacja $2 \implies 3$ jest wnioskiem z hipotezy Knesera (niech $M$ będzie zwartą, spójną 3-rozmaitością, której brzeg jest pusty lub złożony z nieściśliwych powierzchni; jeśli $\pi_1(M) \cong G_1 * G_2$, to istnieje rozkład $M$ na sumę $M_1 \shrap M_2$ taką, że $\pi_1(M_i) \cong G_i$), zaś wynikanie $3 \implies 1$ jest oczywiste.
    To kończy dowód.
\end{proof}

\begin{corollary}
    \label{prop:knot_group_free}
    Niech $L \subseteq S^3$ będzie splotem.
    Następujące warunki są równoważne:
    \begin{enumerate}
        \item grupa podstawowa splotu $L$ jest wolna, rangi $n$,
        \item splot $L$ jest trywialny, złożony z $n$ ogniw.
    \end{enumerate}
\end{corollary}

\begin{proposition}
    Niech $L \subseteq S^3$ będzie splotem.
    Następujące warunki są równoważne:
    \begin{enumerate}
        \item splot $L$ jest prosty i niepierścieniowaty\footnote{simple, anannular}
        \item grupa $\pi(L)$ jest nieprzemienną, nierozkładalną względem produktu wolnego podgrupą dyskretną $PSL_2(\C)$.
    \end{enumerate}
\end{proposition}

\begin{proof}
    Wniosek z twierdzenia Thurstona o hiperbolizacji, patrz \cite[s. 76]{kawauchi96}.
\end{proof}

Kawauchi wspomina jeszcze w \cite[s. 85]{kawauchi96}:

\begin{proposition}
    Grupa splotu jest rezydualnie skończona i lokalnie indeksowalna: dla każdej  nietrywialnej skończenie generowanej podgrupy, istnieje epimorfizm z niej w $\Z$.
\end{proposition}

\begin{proposition}
    Grupa węzła jest niezmiennikiem mocniejszym od genusu, a~w~przypadku węzłów złożonych, także od indeksu mostowego.
\end{proposition}

\begin{proof}[Niedowód]
    Jest to wniosek 3 z~pracy \cite{feustel78}.
\end{proof}

\input{40-topology/group_wirtinger}

\input{40-topology/group_fox}

% Koniec sekcji Grupa splotu
